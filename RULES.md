#### ЗАГАЛЬНІ ПРАВИЛА

1. Змінюючи назву, опис чи інші дані контенту бажано у коментарі до правки вказати причину для змін та джерело. Таким чином модераторам буде простіше перевірити ваші зміни та швидше прийняти їх.

2. Копіюючи опис з стороннього джерела, наприклад, сайту для перегляду, каналу фандаб команди, або з ліцензійного джерела, в обов'язково повинні додати посилання на джерело. Це робиться на останньому рядку у форматі "Джерело MyAnimeList", де MyAnimeList посилання на джерело. Посилання можна додати через вбудований редактор.

Ось декілька прикладів: \
Джерело [Anitube](https://anitube.in.ua/4465-sousou-no-frieren.html) \
Джерело [Glass Moon](https://t.me/gwean_maslinka/5930) \
Джерело [MyAnimeList](https://myanimelist.net/anime/52991/Sousou_no_Frieren)

3. Не використовуйте ненормативну лексику, чи сленг редагуючи контент.

#### ПРАВИЛА ДЛЯ РЕДАГУВАННЯ НАЗВ, ІМЕН ТА ОПИСУ

1. Перекладаючи назву тайтлу, пріоритет надається офіційній назві. Якщо він не ліцензований в Україні, тоді пріоритет надається найбільш поширеній не офіційній назві. У випадку, якщо у тайтлу немає перекладеної назви, ви можете зробити це самостійно.

2. Якщо у тайтлу немає назви сезону, то номер сезону позначається через тире з маленької літери. Для першого сезону тайтлу вказувати сезон у назві не потрібно. Якщо тайтл має номер частини, то він вказується через кому післся сезону, якщо він присутній.

Ось декілька прикладів:
```
Атака титанів - 3 сезон, 2 частина
Березневий лев - 2 сезон
Сім'я шпигуна - 1 сезон, 2 частина
Атака титанів: Фінальний сезон - 2 частина
```

3. Якщо тайтл, це: Спецвипуск, OVA, ONA, Фільм чи Рекап, та у нього немає своєї назви, то дозволяється використовувати тільки такі назви для них: Спецвипуск, спеціальний випуск, Спешл, OVA, ONA, Фільм, Рекап. Якщо ви пишете назву англійською, то дозволяється використати Special. Спешл, OVA, ONA, Фільм вказуються без тире.

Ось декілька прикладів:
```
Наречена чаклуна OVA
Вбивця демонів: Нескінченний потяг Фільм
Агресивна Рецуко ONA
```

4. Переклад/транслітерація імен, назв та топонімів повинні відповідати [системі транскрипції та транслітерації Коваленка](https://uk.wikipedia.org/wiki/%D0%AF%D0%BF%D0%BE%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96_%D1%81%D0%B8%D1%81%D1%82%D0%B5%D0%BC%D0%B8_%D1%82%D1%80%D0%B0%D0%BD%D1%81%D0%BA%D1%80%D0%B8%D0%BF%D1%86%D1%96%D1%97_%D1%82%D0%B0_%D1%82%D1%80%D0%B0%D0%BD%D1%81%D0%BB%D1%96%D1%82%D0%B5%D1%80%D0%B0%D1%86%D1%96%D1%97#%D0%9A%D0%BE%D0%B2%D0%B0%D0%BB%D0%B5%D0%BD%D0%BA%D0%BE_(2012)), або [системі Ґоджюон](https://uk.wikipedia.org/wiki/%D0%AF%D0%BF%D0%BE%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96_%D1%81%D0%B8%D1%81%D1%82%D0%B5%D0%BC%D0%B8_%D1%82%D1%80%D0%B0%D0%BD%D1%81%D0%BA%D1%80%D0%B8%D0%BF%D1%86%D1%96%D1%97_%D1%82%D0%B0_%D1%82%D1%80%D0%B0%D0%BD%D1%81%D0%BB%D1%96%D1%82%D0%B5%D1%80%D0%B0%D1%86%D1%96%D1%97#%D0%A1%D0%B8%D1%81%D1%82%D0%B5%D0%BC%D0%B0_%D2%90%D0%BE%D0%B4%D0%B6%D1%8E%D0%BE%D0%BD_(2011)). Перевага надається, в першу чергу, системі Коваленка.

5. Для написання імен людей та персонажів у назвах сторінок ми використовуємо два порядки написання імен, енциклопедичний (східний) Прізвище Ім'я По батькові, та канонічний (західний) - Ім'я По батькові Прізвище [1]. Це правило не стосується написання імен у описах.

Східний порядок написання імен ми використовуємо для імен людей та персонажів з Україні, країн колишнього СРСР, Східної Азії [2] (включно з Японією) та В'єтнаму.

Західний порядок написання ми використовуємо для: 
- Осіб з країн "Західного світу" [3], Північної і Південної Америки, Австралії і Океанії.
- Осіб з Африки
- Осіб з арабських та мусульманських країн   - Осіб з Азійських країн (окрім країн Східної Азії і В'єтнаму)
- Персонажів, чиї імена складені у західній традиції, або підпадають під походження з вказаних вище регіонів. 
При цьому слід віддавати перевагу найбільш вживаному варіанту імені.

Ось декілька прикладів:
```
Satoru Gojou => Ґоджьо Сатору
Megumi Fushiguro => Фушіґуро Меґумі
Natalia Vasylchenko => Васильченко Наталія
Alexander Kozachenko => Козаченко Олександр
Jonathan Joestar => Джонатан Джостар
David Martinez => Девід Мартінес
```

Якщо ім'я не підпадає під наведені вище правила, то його переклад розгядається у індивідуальному порядку.

6. Якщо персонаж має подвійне прізвище, тоді кожне прізвище транслітерується відповідно до мови оригіналу. Якщо одна з частин прізвища японська, то ім'я записується у енциклопедичному порядку.

7. Правила перекладу імен та прізвищ з близькоспорідених мов [4].

За усталеною традицією імена та імена по батькові росіян і білорусів передаємо їхніми українськими відповідниками.

Щодо перекладу іноземних прізвищ, то для слов'янських прізвищ є окремі правила. Так російське -ский; польське, чеське -ski тощо перекладаються як -ський. Російське е передається:

- **є**, якщо відповідає українському і (після приголосних) (Бєлов, Свєтлов)
- **о**, якщо російською читається ё (Хрущов)
- **е** в інших випадках (Ленін, Брежнєв) тощо

8. Транслітерація німецьких та французьких імен відбувається за їх відповідними системами транслітерації.

9. Додатки до імені, наприклад професор, не скорочуються. Також такі додатки, як містер/місіс варто заміняти на пан/пані.

10. Використання фемінітивів та описах обов'язкове. В назвах також бажано використовувати фемінітиви, спірні випадки обговорюються у індивідуальному порядку.

[1] https://uk.wikipedia.org/wiki/%D0%92%D1%96%D0%BA%D1%96%D0%BF%D0%B5%D0%B4%D1%96%D1%8F:%D0%86%D0%BC%D0%B5%D0%BD%D1%83%D0%B2%D0%B0%D0%BD%D0%BD%D1%8F_%D1%81%D1%82%D0%B0%D1%82%D0%B5%D0%B9#%D0%9F%D0%B5%D1%80%D1%81%D0%BE%D0%BD%D0%B0%D0%BB%D1%96%D1%97 \
[2] https://uk.wikipedia.org/wiki/%D0%A1%D1%85%D1%96%D0%B4%D0%BD%D0%B0_%D0%90%D0%B7%D1%96%D1%8F \
[3] https://uk.wikipedia.org/wiki/%D0%97%D0%B0%D1%85%D1%96%D0%B4%D0%BD%D0%B8%D0%B9_%D1%81%D0%B2%D1%96%D1%82 \
[4] https://uk.wikipedia.org/wiki/%D0%92%D1%96%D0%BA%D1%96%D0%BF%D0%B5%D0%B4%D1%96%D1%8F:%D0%9F%D1%80%D0%B0%D0%B2%D0%B8%D0%BB%D0%B0_%D0%BF%D0%B5%D1%80%D0%B5%D0%BA%D0%BB%D0%B0%D0%B4%D1%83_%D0%B7_%D0%B1%D0%BB%D0%B8%D0%B7%D1%8C%D0%BA%D0%BE%D1%81%D0%BF%D0%BE%D1%80%D1%96%D0%B4%D0%B5%D0%BD%D0%B8%D1%85_%D0%BC%D0%BE%D0%B2
