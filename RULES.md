### ЗАГАЛЬНІ ПРАВИЛА

1. Змінюючи назву, опис чи інші дані контенту бажано у коментарі до правки вказати причину для змін та джерело. Таким чином модераторам буде простіше перевірити ваші зміни та швидше прийняти їх.

2. Якщо ви скопіювали опис зі стороннього джерела, наприклад сайту для перегляду, сайту чи каналу фандаб команди або з ліцензійного джерела (наприклад сайту видавництва), потрібно вказати джерело на останньому рядку опису через вбудований редактор. Це також стосується перекладених описів з інших джерел, наприклад MyAnimeList.

Ось кілька прикладів:

```
Джерело [Anitube](https://anitube.in.ua/4465-sousou-no-frieren.html)
Джерело [Glass Moon](https://t.me/gwean_maslinka/5930)
Джерело [MyAnimeList](https://myanimelist.net/anime/52991/Sousou_no_Frieren)
```

3. Не використовуйте ненормативну лексику, чи сленг.


### ПРАВИЛА ДЛЯ РЕДАГУВАННЯ НАЗВ, ІМЕН ТА ОПИСУ

1. Перевага для перекладу назв надається спершу офіційним назвам, а потім найпопулярнішим варіантам в інтернеті, чи варіантам з відомих розповсюджувачів аніме (Наприклад Watari-Anime чи AniTube). Якщо в аніме немає назви сезону (Наприклад: Атака титанів: Фінальний сезон) то сезон (та частина, якщо вона присутня), позначається через тире з маленької літери.

Ось декілька прикладів:
```
Атака титанів - 3 сезон, 2 частина
Березневий лев - 2 сезон
Сім'я шпигуна - 1 сезон, 2 частина

Агенти Часу 2 => Агенти Часу - 2 сезон
```

Для першого сезону тайтлу після назви вказувати не потрібно.

2. Якщо неможливо скористатись першим правилом через те що, наприклад, аніме тільки анонсоване, та ще немає української назви, то ви можете перекласти її самостійно, але він не повинен мати в собі: ненормативну лексику, чи сленг.

3. Переклад/транслітерація імен, назв та топонімів повинен відповідати [системі транскрипції та транслітерації Коваленка](https://uk.wikipedia.org/wiki/%D0%AF%D0%BF%D0%BE%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96_%D1%81%D0%B8%D1%81%D1%82%D0%B5%D0%BC%D0%B8_%D1%82%D1%80%D0%B0%D0%BD%D1%81%D0%BA%D1%80%D0%B8%D0%BF%D1%86%D1%96%D1%97_%D1%82%D0%B0_%D1%82%D1%80%D0%B0%D0%BD%D1%81%D0%BB%D1%96%D1%82%D0%B5%D1%80%D0%B0%D1%86%D1%96%D1%97#%D0%9A%D0%BE%D0%B2%D0%B0%D0%BB%D0%B5%D0%BD%D0%BA%D0%BE_(2012)) або [системі Ґоджюон](https://uk.wikipedia.org/wiki/%D0%AF%D0%BF%D0%BE%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96_%D1%81%D0%B8%D1%81%D1%82%D0%B5%D0%BC%D0%B8_%D1%82%D1%80%D0%B0%D0%BD%D1%81%D0%BA%D1%80%D0%B8%D0%BF%D1%86%D1%96%D1%97_%D1%82%D0%B0_%D1%82%D1%80%D0%B0%D0%BD%D1%81%D0%BB%D1%96%D1%82%D0%B5%D1%80%D0%B0%D1%86%D1%96%D1%97#%D0%A1%D0%B8%D1%81%D1%82%D0%B5%D0%BC%D0%B0_%D2%90%D0%BE%D0%B4%D0%B6%D1%8E%D0%BE%D0%BD_(2011)), але перевага надається в першу чергу системі Коваленка.

4. При перекладі персонажа, записується спершу прізвище, а потім ім'я, тобто якщо англійською персонаж "Меґумі Фушіґуро (Megumi Fushiguro)", то в українському перекладі він вже буде "Фушіґуро Меґумі", і це стосується **ВСІХ** персонажів, окрім хіба що тих, чиї мена в європейській традиції створені (як от Лойд Форджер — очевидно європейське ім'я, його ми лишаємо в такому вигляді). Так само і інші персонажі "Каеде Саджо" — правильно буде "Саджьо Каеде".

5. Якщо це: Спецвипуск, OVA, ONA, чи Рекап та у нього немає своєї назви (Наприклад: Атака титанів - Втрачені дівчата), то дозволяється використовувати тільки такі назви для них: Спецвипуск, спеціальний випуск, Спешл, OVA, ONA, Рекап (Наприклад: Ріж Рубай Спешл). Якщо ви пишите назву англійською, то дозволяється використати Special. Спешл, OVA, ONA вказуються без тире.
