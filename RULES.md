#### ЗАГАЛЬНІ ПРАВИЛА

1. Змінюючи назву, опис чи інші дані контенту бажано у коментарі до правки вказати причину для змін та джерело. Таким чином модераторам буде простіше перевірити ваші зміни та швидше прийняти їх.

2. Якщо ви скопіювали опис зі стороннього джерела, наприклад сайту для перегляду, сайту чи каналу фандаб команди або з ліцензійного джерела (наприклад сайту видавництва), потрібно додати посилання на джерело на останньому рядку через вбудований редактор. Це також стосується перекладених описів з інших джерел, наприклад MyAnimeList.

Ось кілька прикладів: \
Джерело [Anitube](https://anitube.in.ua/4465-sousou-no-frieren.html) \
Джерело [Glass Moon](https://t.me/gwean_maslinka/5930) \
Джерело [MyAnimeList](https://myanimelist.net/anime/52991/Sousou_no_Frieren)


3. Не використовуйте ненормативну лексику, чи сленг.


#### ПРАВИЛА ДЛЯ РЕДАГУВАННЯ НАЗВ, ІМЕН ТА ОПИСУ

1. Перевага для перекладу назв надається спершу офіційним назвам, а потім найпопулярнішим варіантам в інтернеті, чи варіантам з відомих розповсюджувачів аніме (наприклад Watari-Anime чи AniTube). Якщо в аніме немає назви сезону (наприклад Атака титанів: Фінальний сезон) то сезон (та частина, якщо вона присутня), позначається через тире з маленької літери.

Ось декілька прикладів:
```
Атака титанів - 3 сезон, 2 частина
Березневий лев - 2 сезон
Сім'я шпигуна - 1 сезон, 2 частина

Агенти Часу 2 => Агенти Часу - 2 сезон
```

Для першого сезону тайтлу після назви вказувати не потрібно.

2. Якщо аніме тільки анонсували, чи його назву не переклали, ви можете перекласти її самостійно.

3. Якщо тайтл, котрий ви перекладаєте, це: Спецвипуск, OVA, ONA, Фільм чи Рекап, та у нього немає своєї назви (наприклад Атака титанів: Втрачені дівчата), то дозволяється використовувати тільки такі назви для них: Спецвипуск, спеціальний випуск, Спешл, OVA, ONA, Фільм, Рекап (наприклад Ріж Рубай Спешл). Якщо ви пишете назву англійською, то дозволяється використати Special. Спешл, OVA, ONA, Фільм вказуються без тире.

4. Переклад/транслітерація імен, назв та топонімів повинні відповідати [системі транскрипції та транслітерації Коваленка](https://uk.wikipedia.org/wiki/%D0%AF%D0%BF%D0%BE%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96_%D1%81%D0%B8%D1%81%D1%82%D0%B5%D0%BC%D0%B8_%D1%82%D1%80%D0%B0%D0%BD%D1%81%D0%BA%D1%80%D0%B8%D0%BF%D1%86%D1%96%D1%97_%D1%82%D0%B0_%D1%82%D1%80%D0%B0%D0%BD%D1%81%D0%BB%D1%96%D1%82%D0%B5%D1%80%D0%B0%D1%86%D1%96%D1%97#%D0%9A%D0%BE%D0%B2%D0%B0%D0%BB%D0%B5%D0%BD%D0%BA%D0%BE_(2012)), або [системі Ґоджюон](https://uk.wikipedia.org/wiki/%D0%AF%D0%BF%D0%BE%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96_%D1%81%D0%B8%D1%81%D1%82%D0%B5%D0%BC%D0%B8_%D1%82%D1%80%D0%B0%D0%BD%D1%81%D0%BA%D1%80%D0%B8%D0%BF%D1%86%D1%96%D1%97_%D1%82%D0%B0_%D1%82%D1%80%D0%B0%D0%BD%D1%81%D0%BB%D1%96%D1%82%D0%B5%D1%80%D0%B0%D1%86%D1%96%D1%97#%D0%A1%D0%B8%D1%81%D1%82%D0%B5%D0%BC%D0%B0_%D2%90%D0%BE%D0%B4%D0%B6%D1%8E%D0%BE%D0%BD_(2011)). Перевага надається, в першу чергу, системі Коваленка.

5. **Правило для написання імен людей та персонажів у назвах сторінок.** \
\
Для написання імен людей та персонажів ми використовуємо два порядки написання імен, східний (енциклопедичний) -  Прізвище Ім'я По батькові, та західний (канонічний) - Ім'я По батькові Прізвище [1]. \
\
Східний порядок написання імен ми використовуємо для імен людей та персонажів з Україні, країн колишнього СРСР, Східної Азії [2] (включно з Японією) та В'єтнаму. \
\
Західний порядок написання ми використовуємо для: 
- Осіб з країн "Західного світу" [3], Північної і Південної Америки, Австралії і Океанії.
- Осіб з Африки
- Осіб з арабських та мусульманських країн   - Осіб з Азійських країн (окрім країн Східної Азії і В'єтнаму)
- Персонажів, чиї імена складені у західній традиції, або підпадають під походження з вказаних вище регіонів. 
При цьому слід віддавати перевагу найбільш вживаному варіанту імені. \
\
[1] https://uk.wikipedia.org/wiki/%D0%92%D1%96%D0%BA%D1%96%D0%BF%D0%B5%D0%B4%D1%96%D1%8F:%D0%86%D0%BC%D0%B5%D0%BD%D1%83%D0%B2%D0%B0%D0%BD%D0%BD%D1%8F_%D1%81%D1%82%D0%B0%D1%82%D0%B5%D0%B9#%D0%9F%D0%B5%D1%80%D1%81%D0%BE%D0%BD%D0%B0%D0%BB%D1%96%D1%97 \
[2] https://uk.wikipedia.org/wiki/%D0%A1%D1%85%D1%96%D0%B4%D0%BD%D0%B0_%D0%90%D0%B7%D1%96%D1%8F \
[3] https://uk.wikipedia.org/wiki/%D0%97%D0%B0%D1%85%D1%96%D0%B4%D0%BD%D0%B8%D0%B9_%D1%81%D0%B2%D1%96%D1%82 \
\
Також в окремих випадках можуть розглядатися імена, які не мають конкретного походження. Такі імена були представлені автором або їх потрібно розглядати спільнотою.

Ось декілька прикладів:
```
Satoru Gojou => Ґоджьо Сатору
Megumi Fushiguro => Фушіґуро Меґумі
Natalia Vasylchenko => Васильченко Наталія
Alexander Kozachenko => Козаченко Олександр
Jonathan Joestar => Джонатан Джостар
David Martinez => Девід Мартінес
```

6. Якщо персонаж має подвійне прізвище, тоді кожне прізвище транслітерується відповідно до мови оригіналу.

7. TODO https://trello.com/c/Oy8EctDh

8. TODO https://trello.com/c/ApmeMdCs

9. Німецькі/французькі імена/прізвища потрібно звіряти із наявними системи відповідно до їх мови походження. Якщо прізвище/ім'я німецького походження, то й транслітерація відбувається за допомогою систем тих мов.

10. Додатки до імені (наприклад професор) не скорочуються, і повинні обов'язково використовуватися фемінітиви. Також такі додатки як містер/місіс потрібно заміняти на пан/пані.


#### ПРАВИЛА ДЛЯ СИНОНІМІВ

<!-- TODO -->


#### ПРАВИЛА ДЛЯ КОЛЕКЦІЙ

<!-- TODO -->
