#### ЗАГАЛЬНІ ПРАВИЛА

1. Перед публікацією колекції, перевірте який ви вказали тип приватності. Не слід особисті колекції залишати в публічному просторі. Для цього є профільний (видно тільки на сторінці профіля) та приватний (видно тільки користувачу) типи. В іншому випадку колекція буде промодерована та може бути примусово прибрана з публічного простору.

2. Якщо колекція має тему суб'єктивного характеру (топи тайтлів, улюблені аніме тощо; детальніше в наступному розділі), вона може бути прибрана з публічного простору. Тому не слід робити з колекції особисті списки вподобань.

3. При додаванні в колекцію NSFW тайтлів, а також персонажів з таких тайтлів, слід вказати тип колекції "18+".

4. Якщо контент колекції містить спойлери до певних тайтлів, також слід вказати тип колекції "Спойлери".

5. Колекції можуть бути прибрані з публічного простору або навіть видалені модератором, якщо вони не відповідають вищевказаним правилам.

#### ПРАВИЛА СТВОРЕННЯ ТА ОПУБЛІКАЦІЇ КОЛЕКЦІЙ

1. **Особисті топи**:
   - Колекції на тему "Мій топ комедій", "Мої рекомендації", "Персонажі, що подобаються" та інші суб'єктивні оцінювання контенту залишаємо в особистому просторі - у профільному типі колекцій. Такі колекції одразу будуть прибрані з публічного простору.
   - Приклади: [Мої фаворити](https://hikka.io/collections/4fa5d541-bee6-40b2-bc9c-7affc18a8d85), [Моя підбірка комедій](https://hikka.io/collections/eab6601a-055d-4ea1-a0d0-1d7756614ef6), [Комедії](https://hikka.io/collections/adbbde76-ff24-4014-a15c-89ea838c8dec).

2. **Дублювання тем**:
   - Якщо тема колекції дублюється з вже наявних, при цьому наявна колекція підтримується (не закинута). Такі колекції можуть розглядатися окремо, якщо потрібно зробити її заміною неактивній або об'єднати їх.
   - Закинутою колекцією вважається та колекція, яка не оновлювалась довгий час, проте вона не є завершеною.
   - Завершеною є та колекція, тема якої вичерпала себе і до якої більше нічого додати, принаймні до якогось часу.
   - Приклади: [Crunchyroll Anime Award](https://hikka.io/collections/2bc731ba-034a-4e77-b8e1-c3144132b467), [3 на 3 з подкаста Trash Taste](https://hikka.io/collections/ae8228ef-5a91-4f4b-a47b-b651bf8d0f3c).

3. **Повторення функціоналу сайту**:
   - Колекції, які повторюють функціонал сайту, як-от аніме по роках чи жанрах, одразу переносяться в профільний тип.
   - Приклади: [Комедії](https://hikka.io/collections/adbbde76-ff24-4014-a15c-89ea838c8dec). У них нема сенсу, якщо вони не обґрунтовані та не зроблені креативно.

4. **Недостатня кількість контенту**:
   - Колекції, які потребують уваги інших користувачів, але сам автор додав лише кілька тайтлів, а інше пропонує додавати користувачам самостійно, будуть видалені.

Пам'ятайте, що дотримання цих правил допоможе створити якісний та корисний контент для всіх користувачів.
